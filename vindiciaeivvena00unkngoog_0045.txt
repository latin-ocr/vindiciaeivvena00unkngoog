-35-

repeti nulla est causa, posthac molestissimum est, multa
uirga perobscura sunt. Quidquid Hermannus contradixit,
Heinrichii sententia maxime est uerisimilis, ex famosos
u. 8. nostrum uersum originem duxisse. Fumosos autem
etiam ιι. 7. deleto locum tenere potest. Nam cogita, tan-
torum uirorum prolem ante eorum statuas in atrio consti-
tutas obque id fumosas stare, generis tabulam aut manu
tenentem aut ibi collocatam inspicientem et ex ea nomina,
aetatem etc. dictatorum equitumque magistrorum ante se
stantium pronuntiare, et uidebis propter fumosos Her-
mannum u. 7. retinere non oportere. —- Non grauioribus
causis, quam hic locus, IX, lle—124 et XI, 165—17'0
damnantur. Paruae sunt digressiones, quae per se que-
nali non sunt abrogandae3 u. XI, 165--170 difficultates
tolluntur, si u. 165, 6 cum Iahnio eiiciaS. Quid autem de
priore loco conclamato statuendum sit, mihi non liquet.
Quominus enim Iahnio credam, ιι. 120, 1 spurios esse, ea
me prohibent, quod et deterior ιι. 122 spectat ad nec
lingua mali pars pessima serui, et u. 119 a deterio-
rum codd. genere transponitur.

VIII, 111-126 si quis in aedicula deus unicus. haec etenim sunt
pro summis, nam sunt haec maxima. despicias tu
’ forsitan imbellis Rhodios unctamque Corinthon
despicias merit03 quid resinata iuuentus
cruraque totius facient tibi leuia gentis?
horrida uitanda est Hispania, Gallicus axis
Illyricumque latus3 parce et messoribus illis
qui saturant urbem circo scenaeque uacantem.
quanta autem inde feres tam dirae praemia culpae,
cum tenues nuper Marius distinxerit Afros?
curandum imprimis ne magna iniuria fiat
fortibus et miseris. tollas licet omne quod usquam est
auri atque argenti, scutum gladiumque relinques
et iaculum et galeam, spoliatis arma supersunt.
quod modo proposui, non est sententia, uerum est3

credite me uobis folium recitare Sibyllae,
3*

