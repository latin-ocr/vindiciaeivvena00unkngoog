..44—

Restat nunc, ut quaeramus, num de rebus humanis inter
priores satiras et posteriores dissensio intercedat. Quod ut
adhuc nemo contendit, ita mihi accuratius satiras perlegenti
tantum abest, ut diuersum harum esse auctorem atque illarum
in suspitionem uenerit, ut, si aliae causae eam mouissent,
iure ea ipsa res summi ad eam oppugnandam momenti esset.
Id quod saepissime et ut maxime eius proprium commemo-
ratur, summum eius in mulieres est odium. Neque VI tantum
satira unicum eius est testimonium, sed permulti ceterarum
quoque satirarum loci, ubi et in singularum feminarum malos
mores (I, 22. 69. ΙΙ, 36 ss‚ 68 ss. VIII, 130. XI, 186 ss. X, 220.
224. XIV, 25 ss.) et in totius generis prauitatem inuehitur.
(Ι, 39. 55. ΙΙΙ, 45. X, 321 ss. 328. XIII, 191.) Sed hoc
unum tantum est neque ita magni momenti, si consideres,
et in prioribus et in posterioribus satiris multis in rebus
idem eiusdem poetae ingenium, idem studium atque amo-
rem, idem odium apparere. Vbique enim eum uirum co-
gnoscimus, quem ardenti morum atque simplicitatis pri-
scorum Romanorum admiratione impletum non solum Ro-
manorum sui temporis uitia summa indignatione afficiunt,
sed etiam id ipsum non serendum ei uidetur esse, quod
ante omnia Graecorum barbarorumque uictorum mores una
cum eorum diuitiis Romam aduecti magis magisque animos

a maiorum uirtutibus abalienauerant:

, XIV, 188 peregrina ignotaque nobis
ad scelus atque nefas, quaecumque est, purpura ducit.

et VI, 292 ss.

nunc patimur longae pacis mala, saeuior armis
luxuria incubuit uictumque ulciscitur orbem.

nullum crimen abest facinusque libidinis, ex quo
paupertas Romana perit, hinc fluxit ad istos

et Sybaris colles, hinc et Rhodos et Miletos

atque coronatum ct petulans madidumque Tarentum.
prima peregrinos obscena pecunia mores

intulit, et turpi fregerunt saecula luxu

diuitiae molles.

