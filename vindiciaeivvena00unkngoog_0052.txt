-42-

ad quam sententiam firmandam notam illam de Glauco Spar-
tano fabulam (Herod. VI, 86) narrat. Quodsi saepissime
deorum poenam externis 'signis cognoscere nequimus, tamen
ex eo non licet concludere, deos omnino non curare homi-
num' facta. Hi enim seuerissimum iudicem perpetuo in
pectore portant: conscientiam ‚ qua dei, qui animalibus
„tantum animas, nobis animum quoque“ (XV, 149) dede—
runt, homines praeditos esse uoluerunt. XIII, 2. 193 ss.
Omnino dei omnia ita instituerunt, ut homines boni bea-
tique esse possint3 horum igitur ipsorum culpa factum est,

ut iam nihil fere boni et incorrupti inter eos exstet. Qua
de causa (X, 347 ss.)

permittes ipsis expendere numinibus, quid
conueniat nobis rebusque sit utile nostris.

nam pro iucundis aptissima quaeque dabunt di.
carior est illis homo quam sibi etc.

Quibus prorsus congruunt, quae XV, 143-148 dicit:
uenerabile soli

sortiti ingenium diuinorumque capaces

atque exercendis capiendisque artibus apti

sensum a caelesti demissum traximus arce,

cuius egent prona et terram spectantia. mundi

principio indulsit communis conditor illis

tantum animas, nobis animum quoque etc.
Etiam in prioribus satiris duos inueni locos, qui minime
abhorrent ab eis, quos modo laudaui. Quod enim attinet
ad conscientiam, IV, 8: nemo, inquit, malus felix et
VI, 531 quanto in odio homines scelesti sint apud deos

ostendit summa cum indignatione exclamans:

en animam et mentem, cum qua di nocte loquantur!

Hisce locis addendi sunt ei, quibus de naturae praestantia
loquitur, cum sit natura, per quam dei corporum atque ani-
morum humanorum leges sanxerunt. Eam optime homini-
bus consuluisse, et 11, 139 et X, 300. XIV, 321. XV, 131.
dicit. ·

